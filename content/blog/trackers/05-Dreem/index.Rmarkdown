---
title: "Dreem headband"
weight: 4
subtitle: "Sleep tracker with ECG"
excerpt: "The Dreem headband is one of the most accurate sleep tracking devices"
date: 2021-02-15
draft: true
categories: [Sleep, Brain]
tags: [Dreem headband, ECG]

---

<style>body {text-align: justify}</style>
#Dreem

#Dreem

I dreem, therefore I am

De Dreem hoofdband zet je voor het slapen gaan op je hoofd. Gedurende de nacht wordt je hersenactiviteit gemeten door 6 verschillende EEG elektroden: 4 op je voorhoofd en 2 op je achterhoofd. Daarnaast bevat de Dreem hoofdband een hartslagsensor en versnellingsmeter voor het detecteren van hartslag, hoofdpositie, ademhalingsfrequentie en beweging. De Dreem 2 hoofdband heeft ook een geluidsmeter. Aan de hand van deze gegevens wordt bepaald of je wakker of in slaap bent alsook in welk stadium van de slaap (lichte, diepe, of remslaap) je je bevindt. 

De hoofdband maakt via bluetooth verbinding met je mobiele telefoon, zodat je je gegevens kunt inzien op de app. De verbinding is niet noodzakelijk voor het starten en beëindigen van je sessie, dus de telefoon hoeft niet mee naar bed! Op de app kun je je dagelijkse slaapoverzicht inzien, verschillende programma’s volgen voor het verbeteren van je slaapkwaliteit, of diverse ontspanningsoefeningen starten. 

Het inzien van de ruwe data kan alleen bij aanschaf van de Dreem hoofdband voor wetenschappelijk onderzoek (https://dreem.com/healthcare?hlth=researcher). Via Wi-Fi wordt de ruwe data automatisch opgeslagen op een beveiligde server. Hier blijft de data ongeveer een maand beschikbaar om te downloaden of te bestuderen in de speciale software. 

Wat meet Dreem?

Met Dreem verzamel je iedere nacht een schat aan data! Hieronder heb ik diverse meetgegevens voor je op een rijtje gezet.

Slaaptijden

 	Figuur 1: De verschillende tijdstippen waarop de opname is gestart (start), de ogen voor het eerst minstens 2 minuten gesloten zijn (sleep onset), voor het eerst 5 minuten aaneengesloten is geslapen (sleep start), voor het laatst is ontwaakt (sleep stop), en de opname is gestopt (stop).


Duur van slaap- en waak fases

Figuur 2: De duur van de gehele opname (duration) en de tijd in slaap (sleep duration), lichte slaap (duration light), remslaap (duration rem) en diepe slaap (deep sleep duration). Daarnaast ook de tijd die je niet hebt geslapen (duration wake), opgesplitst in hoe lang het duurde om in slaap te vallen (sleep onset duration), om op te staan na ontwaken (wake after last wake), en om te gaan slapen nadat de opname gestart is (wake before onset). De laatste parameter geeft aan hoelang je wakker bent geweest gedurende de slaap periode (wake after sleep onset, waso).
	 


Overige metingen gedurende de slaap

 	Figuur 3: Het aantal keren dat je wakker bent geworden gedurende de slaapperiode (wake), kort bent ontwaakt (brief awakening), van positie bent veranderd (position changes), bent omgedraaid (turning), van slaapstadium bent veranderd (sleep transition) en de hoeveelheid stimulaties die de hoofdband heeft gegeven (stimulations). Daarnaast de gemiddelde ademhalingsfrequentie (mean respiration asleep) en de gemiddelde hartslag (mean heart rate), alsook de efficiëntie van de slaap als fractie van de tijd in slaap ten opzichte van de tijd in bed (sleep efficiency).


Slaap Scores

Figuur 4: De samengevatte data bevat ook een overzicht van enkele slaapscores gebaseerd op de lengte van de diepe slaap (deep sleep), de lengte van onrustige slaap ten opzichte van de totale slaap (agitation), de duur van de wakkere momenten ten opzichte van de totale slaapduur (waso), de fragmentatie ten opzichte van de totale slaap (sleep transition) en de tijd die het heeft gekost om in slaap te vallen (sleep latency).	 

Slaapfase en positie gedurende de nacht

	Figuur 5: Categorische data in intervallen van 30 seconden: slaapstadia, positie.

Hartslag en ademhaling gedurende de nacht

Figuur 6: Continue data in intervallen van 30 seconden: hartslag, ademhalingsfrequentie.	



Samenvatting Dreem Hoofdband
Voordelen:
•	Nauwkeurige bepaling van slaapfases (83.5 % overeenkomst met polysomnografie) (link: https://www.biorxiv.org/content/10.1101/662734v1)
•	Veel data met weinig inspanning.
•	Volledige beschikking over ruwe data en speciale software voor data-analyse (let wel: hiervoor is de hoofdband voor wetenschappelijk onderzoek nodig). (Link: https://dreem.com/healthcare?hlth=researcher)
•	Geen bluetooth of Wi-Fi nodig gedurende de nacht.
•	Geaggregeerde (via bluetooth) en ruwe data (via Wi-Fi) worden automatisch opgeslagen op een beveiligde server (blijft 1 maand beschikbaar voor download).
•	App komt met aanvullende functies om slaap kwaliteit te bevorderen.
Nadelen:
•	De hoofdband is niet altijd erg comfortabel en kan vooral in het begin knellen op de huid.
•	Batterij moet elke dag opgeladen worden.
•	Ruwe data wordt niet altijd goed opgeslagen. 
Data:
•	Raw files: ruwe data in binaire blobs
•	H5 files: ruwe data in h5 formaat
•	EDF-files: EEG en 3D accelerometrie data
•	Hypnogram.jpeg: afbeelding van hypnogram 
•	Hypnogram.txt: tekstbestand met toegekende slaapfase in 30 sec intervallen
•	Stimulation.txt: tekstbestand met tijd en soort van stimulatie gedurende de nacht
•	Report summary.csv: algemene informatie en geaggregeerde data.


